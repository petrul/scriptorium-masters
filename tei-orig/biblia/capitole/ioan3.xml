<?xml version="1.0" encoding="utf-8"?>
<div id="Ioan3" type="carte">
  <head>A treia epistolă sobornicească a Sfântului Apostol Ioan</head>
  <div id="Ioan3-1" type="capitol" n="1">
    <head>Gaiu, cel primitor de oameni, e vrednic de laudă. Diotref şi Dimitrie.</head>
    <p id="Ioan3-1-1" n="1">Preotul, către Gaiu cel iubit, pe care îl iubesc întru adevăr:</p>
    <p id="Ioan3-1-2" n="2">Iubitule, mă rog să ai spor în toate şi să mergi bine cu sănătatea, precum bine mergi cu sufletul.</p>
    <p id="Ioan3-1-3" n="3">M-am bucurat mult când au venit fraţii şi au mărturisit despre adevărul tău, aşa cum umbli tu întru adevăr.</p>
    <p id="Ioan3-1-4" n="4">Mai mare bucurie decât aceasta nu am, ca să aud că fiii mei umblă întru adevăr.</p>
    <p id="Ioan3-1-5" n="5">Iubitule, cu credinţă faci oricâte faci pentru fraţi şi aceasta pentru străini,</p>
    <p id="Ioan3-1-6" n="6">Care, în faţa Bisericii, au dat mărturie despre dragostea ta. Bine vei face să-i ajuţi în călătoria lor, după cum se cuvine înaintea lui Dumnezeu.</p>
    <p id="Ioan3-1-7" n="7">Căci pentru numele lui Hristos au plecat la drum, fără să ia nimic de la neamuri.</p>
    <p id="Ioan3-1-8" n="8">Noi, deci, datori suntem să sprijinim pe unii ca aceştia, ca să fim împreună-lucrători pentru adevăr.</p>
    <p id="Ioan3-1-9" n="9">Am scris ceva Bisericii, dar Diotref, care ţine să fie cel dintâi între ei, nu ne primeşte.</p>
    <p id="Ioan3-1-10" n="10">Pentru aceea, când voi veni, îi voi pomeni de faptele pe care le face, defăimându-ne cu vorbe urâte; şi nemulţumit fiind cu acestea, nici el nu primeşte pe fraţi, nici pe cei care voiesc să-i primească nu-i lasă, şi-i dă afară din Biserică.</p>
    <p id="Ioan3-1-11" n="11">Iubitule, nu urma răul, ci binele. Cel ce face bine din Dumnezeu este; cel ce face rău n-a văzut pe Dumnezeu.</p>
    <p id="Ioan3-1-12" n="12">Lui Dimitrie datu-i-s-a mărturie de către toţi şi de către însuşi adevărul; mărturie îi dăm şi noi şi ştii că mărturia noastră este adevărată.</p>
    <p id="Ioan3-1-13" n="13">Multe lucruri aveam să-ţi scriu; totuşi, nu voiesc să ţi le scriu cu cerneală şi condei,</p>
    <p id="Ioan3-1-14" n="14">Ci nădăjduiesc să te văd în curând, şi atunci vom grăi gură către gură.</p>
    <p id="Ioan3-1-15" n="15">Pace ţie! Prietenii te îmbrăţişează. Îmbrăţişaţi pe prieteni, pe fiecare după numele lui.</p>
  </div>
</div>

<?xml version="1.0" encoding="utf-8"?>
<div id="Ioan2" type="carte">
  <head>A doua epistolă sobornicească a Sfântului Apostol Ioan</head>
  <div id="Ioan2-1" type="capitol" n="1">
    <head>Iubirea către Dumnezeu stă în păzirea poruncilor Lui. Trebuie să fugim de amăgitori.</head>
    <p id="Ioan2-1-1" n="1">Preotul, către aleasa Doamnă şi către fiii ei, pe care ei îi iubesc întru adevăr şi nu numai eu, ci şi toţi care au cunoscut adevărul,</p>
    <p id="Ioan2-1-2" n="2">Pentru adevărul care rămâne în noi şi va fi cu noi în veac:</p>
    <p id="Ioan2-1-3" n="3">Har, milă, pace fie cu voi, de la Dumnezeu-Tatăl şi de la Iisus Hristos, Fiul Tatălui, în adevăr şi în dragoste.</p>
    <p id="Ioan2-1-4" n="4">M-am bucurat foarte, că am aflat pe unii din fiii tăi umblând întru adevăr, precum am primit poruncă de la Tatăl.</p>
    <p id="Ioan2-1-5" n="5">Şi acum te rog, Doamnă, nu ca şi cum ţi-aş scrie poruncă nouă, ci pe aceea pe care noi o avem de la început, ca să ne iubim unii pe alţii.</p>
    <p id="Ioan2-1-6" n="6">Şi aceasta este iubirea, ca să umblăm după poruncile Lui; aceasta este porunca, precum aţi auzit dintru început, ca să umblaţi întru iubire.</p>
    <p id="Ioan2-1-7" n="7">Pentru că mulţi amăgitori au ieşit în lume, care nu mărturisesc că Iisus Hristos a venit în trup; acesta este amăgitorul şi antihristul.</p>
    <p id="Ioan2-1-8" n="8">Păziţi-vă pe voi înşivă, ca să nu pierdeţi ceea ce aţi lucrat, ci să primiţi plată deplină.</p>
    <p id="Ioan2-1-9" n="9">Oricine se abate şi nu rămâne în învăţătura lui Hristos nu are pe Dumnezeu; cel ce rămâne în învăţătura Lui, acela are şi pe Tatăl şi pe Fiul.</p>
    <p id="Ioan2-1-10" n="10">Dacă cineva vine la voi şi nu aduce învăţătura aceasta, să nu-l primiţi în casă şi să nu-i ziceţi: Bun venit!</p>
    <p id="Ioan2-1-11" n="11">Căci cel ce-i zice: Bun venit! se face părtaş la faptele lui cele rele.</p>
    <p id="Ioan2-1-12" n="12">Multe având a vă scrie, n-am voit să le scriu pe hârtie şi cu cerneală, ci nădăjduiesc să vin la voi şi să vorbesc gură către gură, ca bucuria noastră să fie deplină.</p>
    <p id="Ioan2-1-13" n="13">Te îmbrăţişează fiii surorii tale celei alese.</p>
  </div>
</div>

<?xml version="1.0" encoding="utf-8"?>
<TEI>
  <teiHeader>
    <fileDesc>
      <titleStmt>
        <title>După melci</title>
        <author>
          <name>Ion Barbu</name>
        </author>
      </titleStmt>
      <publicationStmt>
        <availability>
          <p>- ATENŢIE, CONSERVAŢI ACEASTĂ LICENŢĂ DACĂ REDISTRIBUIŢI ACEST FIŞIER - 


	Licenţă Biblioteca Electronică
	======================

	Versiunea 1, August 1998 

	Copyright ? Radu Iliescu - Biblioteca Electronică

http://www.lme.ro/~byblos/
radu.iliescu@lme.ro

	Baza de texte a Bibliotecii Electronice poate fi copiată, difuzată şi modificată în condiţiile următoare:

	01) Orice copie în scopuri private, în scopuri de ilustrare a învăţămîntului şi în scopuri de cercetare este autorizată.

	02) Introducerea oricărui text sau fragment într-un material de largă circulaţie trebuie să se facă însoţită de prezenta licenţă. Prezenţa oricărui text într-un material comercial fără prezenta licenţă este interzisă.

	03) Antetul care însoţeste prezentul document trebuie integral păstrat.

	04) Menţiunea producătorului original trebuie să existe, precum şi cea a contribuţiilor ulterioare.

	05) Orice modificare ulterioară în sensul corectării erorilor sau punerii într-un alt format trebuie neîntîrziat adusă la cunoştinţa administratorului acestei biblioteci. Indicarea diferitelor modificări trebuie explicit precizată, precum şi datată. Acestea conferă autorului statutul de colaborator la Biblioteca Electronică.

	06) Acestă licenţă se aplică inclusiv versiunilor ulterioare provenind de la colaboratorii Bibliotecii Electronice.

	Copist: Radu Iliescu (radu.iliescu@lme.ro)

	Acest fişier reproduce poeziile din ediţia Joc Secund, Editura pentru literatură, 1966.

----------------------------------------Sfîrşitul licenţei Bibliotecii Electronice------------------------------------------</p>
        </availability>
      </publicationStmt>
      <sourceDesc>
        <!-- one of (recordingStmt scriptStmt listBibl biblStruct biblFull bibl p) -->
      </sourceDesc>
    </fileDesc>
  </teiHeader>
  <text>
    <body>
      <div>
        <lg>
          <l>Dintr-atîţia fraţi mai mari:</l>
          <l>Unii morţi,</l>
          <l>Alţii plugari;</l>
          <l>Dintr-atîţia fraţi mai mici:</l>
          <l>Prunci de treabă,</l>
          <l>Uzi, peltici,</l>
          <l>Numai eu răsad mai rău</l>
          <l>(Mai năuc, mai nătărău).</l>
          <l>Dintr-atîţia (prin ce har?),</l>
          <l>Mă brodisem un hoinar.</l>
        </lg>
        <lg>
          <l>Eram mult mai prost pe-atunci...</l>
        </lg>
        <lg>
          <l>Cînd Păresimii, prin lunci,</l>
          <l>Răspîndeau pietriş de-albine,</l>
          <l>Ne părea la toţi mai bine:</l>
          <l>Ţînci ursuzi,</l>
          <l>Desculţi şi uzi,</l>
          <l>Fetişcane</l>
          <l>(Cozi plăvane),</l>
          <l>Înfăşate-n lungi zăvelci,</l>
          <l>O porneau în turmă bleagă,</l>
          <l>Să culeagă</l>
          <l>Ierburi noi, crăiţe, melci...</l>
        </lg>
        <lg>
          <l>Era umed în bordei...</l>
          <l>Şi tuleam şi eu cu ei</l>
        </lg>
        <lg>
          <l>I</l>
        </lg>
        <lg>
          <l>Tot aşa o dată, iar,</l>
          <l>La un sfînt prin Făurar,</l>
          <l>Ori la Sfinţii Mucenici,</l>
          <l>Tîrla noastră de pitici</l>
          <l>Odihnea pe creastă, sus.</l>
          <l>Eu voinic prea tare nu-s.</l>
          <l>Şi din fugă,</l>
          <l>Subt o glugă</l>
          <l>De-aluniş, pe-o buturugă</l>
          <l>Odihnii</l>
          <l>Şi eu curînd...</l>
        </lg>
        <lg>
          <l>Vezi, atunci mi-a dat prin gînd</l>
          <l>Că, tot stînd şi alegînd</l>
          <l>Jos, în vraful de foi ude,</l>
          <l>Prin lăstari şi vrejuri crude,</l>
          <l>S-ar putea să dau de el :</l>
          <l>Melcul prost, încetinel...</l>
          <l>Din ungher adînc, un gînd</l>
          <l>Îmi şoptea că melcul blînd</l>
          <l>Subt mormînt de foi, pe-aproape,</l>
          <l>Cheamă omul să-l dezgroape...</l>
        </lg>
        <lg>
          <l>Şi pornii la scormonit</l>
          <l>(Cu noroc, căci l-am găsit).</l>
        </lg>
        <lg>
          <l>Era, tot, o mogîldeaţă:</l>
          <l>Ochi de bou, dar cu albeaţă.</l>
          <l>Între el şi ce-i afar'</l>
          <l>Strejuia un zid de var.</l>
          <l>"Ce să fac cu el aşa ?"</l>
          <l>Vream să-l văd cum se dezghioacă,</l>
          <l>Pui molatec, din ghioacă ;</l>
          <l>Vream să-l văd cum iar învie</l>
          <l>Somnoros din colivie...</l>
        </lg>
        <lg>
          <l>Şi de-a lungul, pe pămînt,</l>
          <l>M-aşezai ca să-l descînt :</l>
          <l>"Melc, melc,</l>
          <l>Cotobelc,</l>
          <l>Ghem vărgat</l>
          <l>Şi ferecat ;</l>
          <l>Lasă noaptea din găoace,</l>
          <l>Melc nătîng, şi fă-te-ncoace ;</l>
          <l>Nu e bine să te-ascunzi</l>
          <l>Subt păreţii grei şi scunzi ;</l>
          <l>Printre vreascuri cerne soare,</l>
          <l>Colţi de iarbă pe răzoare</l>
          <l>Au zvîcnit, şi muguri noi</l>
          <l>Pun pe ramure altoi.</l>
          <l>Melc, melc,</l>
          <l>Cotobelc,</l>
          <l>Iarna leapădă cojoace,</l>
          <l>Şi tu încă subt găoace !</l>
          <l>Hai, ieşi</l>
          <l>Din cornoasele cămăşi !</l>
          <l>Scoate patru firişoare</l>
          <l>Străvezii, tremurătoare,</l>
          <l>Scoate umede şi mici</l>
          <l>Patru fire de arnici ;</l>
          <l>Şi agaţă la feştile</l>
          <l>Ciufulite de zambile</l>
          <l>Sau la fir de mărgărint</l>
          <l>Îmbălatul tău argint...</l>
        </lg>
        <lg>
          <l>Peste gardurile vii</l>
          <l>(Colo-n vii),</l>
          <l>Ori, de vrei, şi mai la vale,</l>
          <l>Pe tarlale,</l>
          <l>Hai, întinde brîu de bale... "</l>
        </lg>
        <lg>
          <l>După ce l-am descîntat,</l>
          <l>L-am pus jos,</l>
          <l>Şi-am aşteptat...</l>
          <l>Înserase mai de-a bine ;</l>
          <l>Crengi uscate, peste mine,</l>
          <l>Bîzîind la vîntul strîmb,</l>
          <l>Îmi ziceau răstit din drîmb...</l>
        </lg>
        <lg>
          <l>Năzdrăvana de pădure,</l>
          <l>Jumulită de secure,</l>
          <l>Pe furiş</l>
          <l>Şi pitiş</l>
          <l>Tot scurta din luminiş.</l>
        </lg>
        <lg>
          <l>Din lemnoase văgăuni,</l>
          <l>Căpcăuni</l>
          <l>Îi vedeam pieziş</l>
          <l>Cum cască</l>
          <l>Buze searbăde de iască ;</l>
        </lg>
        <lg>
          <l>Şi, vîrtoşi,</l>
          <l>Ochi buboşi</l>
          <l>Înnoptau subt frunţi pestriţe</l>
          <l>De păroase</l>
          <l>Şi bărboase</l>
          <l>Joimariţe.</l>
        </lg>
        <lg>
          <l>Şi cum stam subt vînt şi frig,</l>
          <l>Frînt cîrlig,</l>
          <l>Iscodind cu ochii treji</l>
          <l>Mai în sus de brînă drumul</l>
          <l>Unde seara ţese fumul</l>
          <l>Multor mreji,</l>
          <l>Pe subt vreascuri văzui bine</l>
          <l>Repezită înspre mine</l>
          <l>O guşată cu găteji.</l>
        </lg>
        <lg>
          <l>Chiondorîş</l>
          <l>Căta la cale ;</l>
          <l>De pe şale,</l>
          <l>Cînd la deal şi cînd la vale,</l>
          <l>Curgeau betele tîrîş.</l>
          <l>Iar din plosca ei de guşe</l>
          <l>De mătuşe</l>
          <l>Auzeai cum face "hîrrşi" ...</l>
          <l>Plîns prelung, cum scoate fiare,</l>
          <l>Plîns dogit,</l>
          <l>Cînd vreun şarpe-i muşcă gheara,</l>
          <l>Muget aspru şi lărgit,</l>
          <l>De vuia din funduri seara...</l>
        </lg>
        <lg>
          <l>Mi-a fost frică, şi-am fugit !</l>
        </lg>
        <lg>
          <l>II</l>
        </lg>
        <lg>
          <l>Toată noaptea viscoli...</l>
          <l>În sat încă n-ajunsesem,</l>
          <l>Că porni, duium, să vie</l>
          <l>O viforniţă tîrzie</l>
          <l>De Păresimi.</l>
          <l>Vîntura, stîrnind gîlceavă,</l>
          <l>Albă pleavă ;</l>
          <l>Şi cădeau şi mărunţei</l>
          <l>Bobi de mei...</l>
          <l>(Ningea bine, cu temei).</l>
        </lg>
        <lg>
          <l>În bordei,</l>
          <l>Foc vîrtos mînca năprasnic</l>
          <l>Retevei.</l>
          <l>Pe colibă, singur paznic,</l>
          <l>M-au lăsat c-un vraf de pene...</l>
          <l>Eu... le culegeam alene ;</l>
          <l>Moşul Iene</l>
          <l>Tot venea de prin poiene,</l>
          <l>Să-mi dea genele prin gene,</l>
          <l>Şi, trudit,</l>
          <l>Lîngă vatră prigorit,</l>
          <l>Privegheam prelung tăciunii,</l>
          <l>Umbre dese,</l>
          <l>Ca păunii,</l>
          <l>Îmi roteau prin hornul şui</l>
          <l>Leasa ochilor verzui...</l>
          <l>Şi-mi ziceam în gînd :</l>
          <l>"Dar el,</l>
          <l>Melcul, prost, încetinel ?</l>
          <l>Tremură-n ghioacă, vargă,</l>
          <l>Nu cumva vrun vînt să-l spargă ;</l>
          <l>Roagă vîntul să nu-l fure</l>
          <l>Şi să nu mai biciuiască</l>
          <l>Bărbi de muşchi, obraji de iască</l>
          <l>Prin pădure.</l>
          <l>Roagă vîntul să se-ndure."</l>
        </lg>
        <lg>
          <l>De la jarul străveziu,</l>
          <l>Mai tîrziu,</l>
          <l>Somnoros venii la geam.</l>
          <l>(Era-nalt, nu ajungeam.)</l>
          <l>Dar prin sticla petecită</l>
          <l>Şi prin gheaţa încîlcită</l>
          <l>Fulgera cînd des, cînd rar,</l>
          <l>Prăpădenia de afar' ;</l>
          <l>Podul lumii se surpase,</l>
          <l>Iar pe case,</l>
          <l>Pînă sus, peste colnic,</l>
          <l>Albicioase</l>
          <l>Şi foioase,</l>
          <l>Cădeau cepi de arbagic.</l>
        </lg>
        <lg>
          <l>Mi-adusei atunci aminte</l>
          <l>C-auzisem mai-nainte</l>
          <l>De o noapte între toate</l>
          <l>Urgisită,</l>
          <l>Cînd pe coate</l>
          <l>Guri spurcate</l>
          <l>Suflă vînt,</l>
          <l>Să dărîme</l>
          <l>Din pămînt?</l>
          <l>Cînd pe un sloi, rupînd din pită,</l>
          <l>Baba Dochia-nvălită</l>
          <l>Cu opt sărici</l>
          <l>Stă covrig,</l>
          <l>Stă de-nghite</l>
          <l>Şi sughite</l>
          <l>Şi se vaicără</l>
          <l>De frig.</l>
          <l>Hei, e noapte-aceea, poate !</l>
        </lg>
        <lg>
          <l>Înapoi</l>
          <l>La fulgii moi,</l>
          <l>Cumpenind a somn, pe coate,</l>
          <l>Cu tot gîndul sus, la el,</l>
          <l>Şoptii :</l>
          <l>- Melc încetinel,</l>
          <l>Cu n-ai vrut să ieşi mai iute !</l>
          <l>Nici viforniţă, nici mute</l>
          <l>Prin păduri nu m-ar fi prins?</l>
          <l>Iar acum, cînd focu-i stins,</l>
          <l>Hornul nins,</l>
          <l>Am fi doi s-alegem pene,</l>
          <l>Şi alene</l>
          <l>Să chemăm pe moşul Iene</l>
          <l>Din poiene,</l>
          <l>Să ne-nchidă :</l>
          <l>Mie gene,</l>
          <l>Ţie</l>
          <l>Cornul drept,</l>
          <l>Cel stîng,</l>
          <l>Binişor,</l>
          <l>Pe cînd se frîng</l>
          <l>Lemne-n crîng.</l>
          <l>Melc nătîng,</l>
          <l>Melc nătîng !</l>
        </lg>
        <lg>
          <l>III</l>
        </lg>
        <lg>
          <l>Dintre pene şi cotoare,</l>
          <l>Gata nins,</l>
          <l>Cum mijea un pic de soare</l>
          <l>Pe întins</l>
          <l>(În cîmpie</l>
          <l>Colilie,</l>
          <l>Războind cu lunecuşul ;</l>
          <l>Şi pieziş</l>
          <l>La povîrniş,</l>
          <l>Din ţăpoi săltînd urcuşul),</l>
          <l>Mă-ntorsei subt aluniş...</l>
          <l>Şi-l zării lîngă culcuşu-i</l>
          <l>De frunziş...</l>
        </lg>
        <lg>
          <l>Era, tot, o scorojită</l>
          <l>Limbă vînătă, sucită...</l>
          <l>O nuia, ca un hengher,</l>
          <l>Îl ţinea în zgărzi de ger !</l>
          <l>Bale reci</l>
          <l>(Aspre benţi ce se-ntretaie)</l>
          <l>Sus, pe vreascurile seci,</l>
          <l>Îl prindeau :</l>
          <l>O frunză moartă, cu păstaie.</l>
          <l>Şi pe trupul lui zgîrcit</l>
          <l>M-am plecat,</l>
          <l>Şi l-am bocit :</l>
          <l>- Melc, melc, ce-ai făcut,</l>
          <l>Din somn cum te-ai desfăcut ?</l>
          <l>Ai crezut în vorba mea</l>
          <l>Prefăcută... Ea glumea !</l>
          <l>Ai crezut că plouă soare,</l>
          <l>C-a dat iarbă pe răzoare,</l>
          <l>Că alunu-i, tot, un cîntec...</l>
          <l>Astea-s vorbe şi descîntec !</l>
          <l>Trebuia să dormi, ca ieri,</l>
          <l>Surd la cînt şi îmbieri,</l>
          <l>Să tragi alt oblon de var</l>
          <l>Între trup şi ce-i afar'...</l>
          <l>Vezi ?</l>
          <l>Ieşişi la un descîntec ;</l>
          <l>Iarna ţi-a muşcat din pîntec...</l>
          <l>Ai pornit spre lunci şi crîng,</l>
          <l>Dar pornişi cu cornul stîng,</l>
          <l>Melc nătîng,</l>
          <l>Melc nătîng !</l>
        </lg>
        <lg>
          <l>Iar cînd vrui să-l mai alint,</l>
          <l>Întinsei o mînă-amară</l>
          <l>De plîns mult...</l>
          <l>Şi, dîrdîind,</l>
          <l>Două coarne de argint</l>
          <l>Răsucit se fărîmară.</l>
          <l>Că e ciunt nu m-am uitat?</l>
          <l>Ci, în punga lui de bale,</l>
          <l>Cu-nsutite griji, pe cale</l>
          <l>L-am purtat</l>
          <l>Legănat :</l>
          <l>Pungă mică de mătasă...</l>
          <l>Iar acasă</l>
          <l>L-am pus bine</l>
          <l>Sus, în pod</l>
          <l>(Tot lîngă mine),</l>
        </lg>
        <lg>
          <l>Ca să-i cînt din cînd în cînd</l>
          <l>Fie tare,</l>
          <l>Fie-n gînd :</l>
        </lg>
        <lg>
          <l>"Melc, melc,</l>
          <l>Cotobelc,</l>
          <l>Plouă soare</l>
          <l>Prin fînaţuri şi răzoare,</l>
          <l>Lujerii te-aşteaptă-n crîng,</l>
          <l>Dar n-ai corn -</l>
          <l>Nici drept,</l>
          <l>Nici stîng ;</l>
          <l>Sînt în sîn la moşul Iene</l>
          <l>Din poiene ;</l>
          <l>Cornul drept,</l>
          <l>Cornul stîng...</l>
          <l>Iarna coarnele se frîng,</l>
          <l>Melc nătîng,</l>
          <l>Melc nătîng !"</l>
        </lg>
      </div>
    </body>
  </text>
</TEI>

<?xml version="1.0" encoding="utf-8"?>
<TEI>
  <teiHeader>
    <fileDesc>
      <titleStmt>
        <title>Joc secund</title>
        <author>
          <name>Ion Barbu</name>
        </author>
      </titleStmt>
      <publicationStmt>
        <availability>
          <p>- ATENŢIE, CONSERVAŢI ACEASTĂ LICENŢĂ DACĂ REDISTRIBUIŢI ACEST FIŞIER - 


	Licenţă Biblioteca Electronică
	======================

	Versiunea 1, August 1998 

	Copyright (c) Radu Iliescu - Biblioteca Electronică

http://www.lme.ro/~byblos/
radu.iliescu@lme.ro

	Baza de texte a Bibliotecii Electronice poate fi copiată, difuzată şi modificată în condiţiile următoare:

	01) Orice copie în scopuri private, în scopuri de ilustrare a învăţămîntului şi în scopuri de cercetare este autorizată.

	02) Introducerea oricărui text sau fragment într-un material de largă circulaţie trebuie să se facă însoţită de prezenta licenţă. Prezenţa oricărui text într-un material comercial fără prezenta licenţă este interzisă.

	03) Antetul care însoţeste prezentul document trebuie integral păstrat.

	04) Menţiunea producătorului original trebuie să existe, precum şi cea a contribuţiilor ulterioare.

	05) Orice modificare ulterioară în sensul corectării erorilor sau punerii într-un alt format trebuie neîntîrziat adusă la cunoştinţa administratorului acestei biblioteci. Indicarea diferitelor modificări trebuie explicit precizată, precum şi datată. Acestea conferă autorului statutul de colaborator la Biblioteca Electronică.

	06) Acestă licenţă se aplică inclusiv versiunilor ulterioare provenind de la colaboratorii Bibliotecii Electronice.

	Copist: Radu Iliescu (radu.iliescu@lme.ro)

	Acest fişier reproduce poeziile din ediţia Joc Secund, Editura pentru literatură, 1966.

----------------------------------------Sfîrşitul licenţei Bibliotecii Electronice------------------------------------------</p>
        </availability>
      </publicationStmt>
      <sourceDesc>
        http://www.lme.ro/~byblos/
      </sourceDesc>
    </fileDesc>
  </teiHeader>
  <text>
    <front>
      <epigraph>
        <cit>
          <quote>...ne fût-ce pour vous en donner l'idée</quote>
          <bibl>Stéphane Mallarmé (Villiers)</bibl>
        </cit>
      </epigraph>
    </front>
    <body>
      <div>
        <head>Joc secund</head>
        <lg>
          <l>Din ceas, dedus, adîncul acestei calme creste,</l>
          <l>Intrată prin oglindă în mîntuit azur,</l>
          <l>Tăind pe înecarea cirezilor agreste</l>
          <l>În grupurile apei un joc secund, mai pur.</l>
        </lg>
        <lg>
          <l>Nadir latent! Poetul ridică însumarea</l>
          <l>De harfe resfirate ce-n zbor invers le pierzi,</l>
          <l>Şi cîntec istoveşte: ascuns, cum numai marea</l>
          <l>Meduzele cînd plimbă sub clopotele verzi.</l>
        </lg>
      </div>
      <div>
        <head>Timbru</head>
        <lg>
          <l>Cimpoiul veşted luncii, sau fluierul în drum</l>
          <l>Durerea divizată o sună-ncet, mai tare?</l>
          <l>Dar piatra-n rugăciune, a humei despuiare</l>
          <l>Şi unda logodită sub cer, vor spune - cum?</l>
        </lg>
        <lg>
          <l>Ar trebui un cîntec încăpător, precum</l>
          <l>Foşnirea mătăsoasă a mărilor cu sare;</l>
          <l>Ori lauda grădinii de îngeri, cînd răsare</l>
          <l>Din coasta bărbătească al Evei trunchi de fum.</l>
        </lg>
      </div>
      <div>
        <head>Grup</head>
        <lg>
          <l>E temniţa în ars, nedemn pămînt.</l>
          <l>De ziuă, fînul razelor înşală;</l>
          <l>Dar capetele noastre, dacă sînt,</l>
          <l>Ovaluri stau, de var, ca o greşală.</l>
        </lg>
        <lg>
          <l>Atîtea clăile de fire stîngi!</l>
          <l>Găsi-vor gest închis, să le rezume,</l>
          <l>Să nege, dreaptă, linia ce frîngi:</l>
          <l>Ochi în virgin triunghi tăiat spre lume?</l>
        </lg>
      </div>
      <div>
        <head>Înecatul</head>
        <lg>
          <l>Fulger străin, desparte această piatră-adîncă;</l>
          <l>Văi agere, tăiaţi-mi o zi ca un ochean!</l>
          <l>Atlanticei sunt robul vibrat spre un mărgean,</l>
          <l>Încununat cu alge, clădit în praf de stîncă,</l>
        </lg>
        <lg>
          <l>Un trunchi cu prăpădite crăci vechi, ce stau să pice,</l>
          <l>Din care alte ramuri, armate-n şerpi lemnoşi,</l>
          <l>Bat apele, din care baia albastră să despice</l>
          <l>Limbi verzi, şuierătoare, prin dinţii veninoşi.</l>
        </lg>
      </div>
      <div>
        <head>Orbite</head>
        <lg>
          <l>Colo, dimineaţa mea,</l>
          <l>Viu altar îţi miruia:</l>
        </lg>
        <lg>
          <l>Ca Islande caste, norii</l>
          <l>În, dorită, harta orii,</l>
        </lg>
        <lg>
          <l>Ageri, şerpii ce purtai,</l>
          <l>Şerpii roşii, scurşi din rai.</l>
        </lg>
        <lg>
          <l>Şi, cules, albastrul benţii</l>
          <l>De pe jerbele Juvenţii.</l>
        </lg>
        <lg>
          <l>*</l>
        </lg>
        <lg>
          <l>Lăncile de iarbă mici</l>
          <l>Le păzea căţeaua Bitsch,</l>
        </lg>
        <lg>
          <l>Inimi mari dormeau pe ţară,</l>
          <l>Munţi, cu sîngele afară?</l>
        </lg>
        <lg>
          <l>Cunoscut acelor zori</l>
          <l>
            <seg>În fîntîni,</seg>
            <seg rend="indent(3)">în şerpi,</seg>
            <seg rend="indent(6)">în nori.</seg>
          </l>
        </lg>
      </div>
      <div>
        <head>Statură</head>
        <lg>
          <l>Să nu prelingă, să nu pice</l>
          <l>Viu spiritul, robit în ea,</l>
          <l>La azimi albe să-l ridice:</l>
          <l>Sfiit pruncia ei trecea.</l>
        </lg>
        <lg>
          <l>Sori zilnici, grei, adreau sub dungă,</l>
          <l>Uşor sunau în răsărit;</l>
          <l>Şi nori ce nu ştiau s-ajungă</l>
          <l>Şi munţii, cîţi va fi-întîlnit,</l>
        </lg>
        <lg>
          <l>Suiau cu iezerii, să cate</l>
          <l>La anii falnici, douăzeci.</l>
          <l>Vedeau din ceasul ce nu bate</l>
          <l>- Din timp tăiat cu săbii reci.</l>
        </lg>
      </div>
      <div>
        <head>Încreat</head>
        <lg>
          <l>Cu Treptele supui văditei gale</l>
          <l>Sfînt joc în speranţă, de pe sund,</l>
          <l>Treci pietrele apunerii egale</l>
          <l>Supt văile respinse, ce nu sunt.</l>
        </lg>
        <lg>
          <l>Ţi-e inima la vîrste viitoare</l>
          <l>Ca şearpele pe muzici înnodat,</l>
          <l>Rotit de două ori la mărul-soare,</l>
          <l>În minutare-aprins - şi încrestat.</l>
        </lg>
      </div>
      <div>
        <head>Izbăvită ardere</head>
        <epigraph>de George Bacovia</epigraph>
        <lg>
          <l>Curcanii au mutat pe soare şirul</l>
          <l>De gîturi cu, nestinşi, cartofii roşii.</l>
          <l>La cerul lăcrămat şi sfînt ca mirul</l>
          <l>Rotunzi se fac şi joacă pîntecoşii!</l>
        </lg>
        <lg>
          <l>Şuviţa stelei noi întinge-n ape,</l>
          <l>Un stăpînit pămînt ascultă ani,</l>
          <l>Pămîntul s-a lipit de steaua-aproape.</l>
          <l>Nuntesc, la curtea galbenă, curcani.</l>
        </lg>
      </div>
      <div>
        <head>Poartă</head>
        <lg>
          <l>Suflete-n pătratul zilei se conjugă.</l>
          <l>Paşii lor sunt muzici, imnurile - rugă.</l>
          <l>Patru scoici, cu fumuri de iarbă de mare,</l>
          <l>Vindecă de noapte steaua-n tremurare.</l>
        </lg>
        <lg>
          <l>Pe slujite vinuri frimitură-i astru.</l>
          <l>Munţii-n Spirit, lucruri într-un Pod albastru.</l>
          <l>Raiuri divulgate! Îngeri trimeşi</l>
          <l>Fulgeră Sodomei fructul de măceş.</l>
        </lg>
      </div>
      <div>
        <head>Lemn sfînt</head>
        <lg>
          <l>În văile Ierusalimului, la unul,</l>
          <l>Păios de raze, pămîntiu la piele:</l>
          <l>Un spic de-argint, în stînga lui, Crăciunul,</l>
          <l>Rusalii ard în dreapta-i cu inele.</l>
        </lg>
        <lg>
          <l>Pe acest lemn ce-aş vrea să curăţ, nu e</l>
          <l>Unghi ocolit de praf, icoană veche!</l>
          <l>Văd praful - rouă, rănile - tămîie?</l>
          <l>- Sfînt alterat, neutru, nepereche.</l>
        </lg>
      </div>
      <div>
        <head>Legendă</head>
        <lg>
          <l>Străluminaţi ca nişte unghii,</l>
          <l>Sub scuturi, îngeri au lăsat</l>
          <l>Cherubul văii să-l înjunghii,</l>
          <l>- Sădiţi în aer ridicat.</l>
        </lg>
        <lg>
          <l>Şi limfa pajiştelor pale</l>
          <l>Se pleacă soarelui ferit</l>
          <l>Al certei sere animale:</l>
          <l>Îngînă sîngelui ivit.</l>
        </lg>
        <lg>
          <l>Scris, rîul trece - în mai - albastru</l>
          <l>Şi varurile zilei scad,</l>
          <l>E rana Taurului astru.</l>
          <l>Vădita ţară, Galaad.</l>
        </lg>
      </div>
      <div>
        <head>Aura</head>
        <lg>
          <l>Mire, văzut ca femeiea,</l>
          <l>Cu părul săpat în volute,</l>
          <l>De Mercur cumpănit, nu de Geea,</l>
          <l>Căi lungi înapoi revolute;</l>
        </lg>
        <lg>
          <l>La conul acesta de seară,</l>
          <l>Cînd sufletul meu a căzut</l>
          <l>Şi cald, aplecatul tău scut</l>
          <l>Îl supse, ca pata de ceară,</l>
        </lg>
        <lg>
          <l>Crescut, între mîini ca de apă,</l>
          <l>Ce lucru al tainei cercai?</l>
          <l>Sub verdele lumilor plai</l>
          <l>Arai o lumină mioapă.</l>
        </lg>
      </div>
      <div>
        <head>Mod</head>
        <lg>
          <l>Te smulgi cu zugrăviţii, scris în zid,</l>
          <l>La gama turlelor acelor locuri,</l>
          <l>Întreci oraşul pietrei, limpezit</l>
          <l>De roua harului arzînd pe blocuri,</l>
        </lg>
        <lg>
          <l>O, ceasuri verticale, frunţi tîrzii!</l>
          <l>Cer simplu, timpul. Dimensiunea, două;</l>
          <l>Iar sufletul impur, în calorii,</l>
          <l>Şi ochiul, unghi şi lumea aceasta-nouă.</l>
        </lg>
        <lg>
          <l>- Înaltă-n vînt te frîngi, să mă aştern</l>
          <l>O, iarba mea din toate mai frumoasă.</l>
          <l>Noroasă pata aceasta de infern!</l>
          <l>Dar ceasul - sus; trec valea răcoroasă.</l>
        </lg>
      </div>
      <div>
        <head>Secol</head>
        <lg>
          <l>Răsărit al crestelor de păsări,</l>
          <l>Steme nicăiri în fîlfîit,</l>
          <l>Bîntuie, cînd soarelui voit</l>
          <l>Arcuite pajurile căţări.</l>
        </lg>
        <lg>
          <l>Seceri dintre secete-au sclipit!</l>
          <l>Chemi zidul ars, cu ierburile cimbruri,</l>
          <l>Anulare unor albe timpuri,</l>
          <l>Sub arginţii muntelui orbit.</l>
        </lg>
      </div>
      <div>
        <head>Margini de seară</head>
        <lg>
          <l>Pendulul apei calme, generale,</l>
          <l>Sub sticlă sta, în Ţările-de-Jos.</l>
          <l>Luceferii marini, amari în vale;</l>
          <l>Sălciu muia şi racul fosforos.</l>
        </lg>
        <lg>
          <l>Un gînd adus, de raze şi curbură</l>
          <l>(Fii aurul irecuzabil greu!)</l>
          <l>Extremele cămărilor de bură</l>
          <l>Mirat le începea, în Dumnezeu.</l>
        </lg>
      </div>
      <div>
        <head>Steaua imnului</head>
        <epigraph>
          <cit>
            <quote>"Asemenea seri se întorc,
	    zice-se, de demult."</quote>
            <bibl>M.I. Caragiale (Craii de Curtea
	    Veche, pag. 36)</bibl>
          </cit>
        </epigraph>
        <lg>
          <l>Rîu încuiat în cerul omogen,</l>
          <l>Arhaic Unt, din lăudată seară,</l>
          <l>Scurs florilor, slujind în Betleem,</l>
          <l>Cînd gărzile surpate înviară.</l>
        </lg>
        <lg>
          <l>Să port, - sub raze deget şters înting, -</l>
          <l>Un liniştit, un rar şi tînăr mugur</l>
          <l>Prin ger mutat, prin tufele de zinc,</l>
          <l>La stîncile culcate: să le bucur.</l>
        </lg>
      </div>
      <div>
        <head>Suflet pierdut</head>
        <lg>
          <l>Scăzută zării blîndă e ţara minerală.</l>
          <l>- Inel şi munte, iarbă de abur înzeuat.</l>
          <l>A ofilirii, numai această foarte pală</l>
          <l>Făclie, pe ghicirea Albastrului ouat.</l>
        </lg>
        <lg>
          <l>Minţiri, lumini! Scăpată, doar sfînta, ca o maică,</l>
          <l>- Ars doliul ei; cu fruntea călcată de potcap;</l>
          <l>Scăldînd la dublul soare, apos, de la Drăgaică,</l>
          <l>Rotundul, scund în palmă, duh simplu-în chip de nap.</l>
        </lg>
      </div>
      <div>
        <head>Dioptrie</head>
        <lg>
          <l>Înalt în orga prismei cîntăresc</l>
          <l>Un saturat de semn, poros infoliu.</l>
          <l>Ca fruntea vinului cotoarele roşesc,</l>
          <l>Dar soarele pe muchii curs, - de doliu.</l>
        </lg>
        <lg>
          <l>Aproape. Ochii împietresc cruciş</l>
          <l>Din fila vibrătoarei ca o tobă,</l>
          <l>Coroana literei, mărăciniş,</l>
          <l>Jos în lumină tunsă, grea, de sobă.</l>
        </lg>
        <lg>
          <l>Odaie, îndoire-n slabul vis!</l>
          <l>- Deretecată trece, de-o mătuşe -</l>
          <l>Gunoiul tras în conuri, lagăr scris,</l>
          <l>Adeverire zilei - prin cenuşe.</l>
        </lg>
      </div>
      <div>
        <head>Desen pentru cort</head>
        <lg>
          <l>O, veacul legiuise militar</l>
          <l>În litere ca turnul ţuguiate!</l>
          <l>Urzite căi, neverosimil var,</l>
          <l>Prin dimineaţa ierbii înmuiate.</l>
        </lg>
        <lg>
          <l>Spălări împărtăşite! Înnoiţi</l>
          <l>Arginturile mari botezătoare</l>
          <l>Şi inima călărilor - spuziţi</l>
          <l>De dreapta ziua aceasta suitoare.</l>
        </lg>
        <lg>
          <l>- Ei vor sălta, la drum cu Novalis,</l>
          <l>Prin şvabii verzi, ţipate în castele,</l>
          <l>Să prade tremuratul plai de vis,</l>
          <l>Prielnic potrivirilor de stele!</l>
        </lg>
      </div>
      <div>
        <head>Edict</head>
        <lg>
          <l>Această pontifică lună</l>
          <l>Cuvîntul adormiţilor e,</l>
          <l>Din roua caratelor sună</l>
          <l>Geros, amintit: ce-ru-le.</l>
        </lg>
        <lg>
          <l>O sobă, cealaltă mumie.</l>
          <l>Domneşte pe calul de şah,</l>
          <l>La Moscova verde de-o mie</l>
          <l>De turle, ars idol opac.</l>
        </lg>
        <lg>
          <l>Dogoarea, podoaba: răsfeţe</l>
          <l>Un secol cefal şi apter.</l>
          <l>- Ştiu drumul Slăbitelor Feţe,</l>
          <l>Ştiu plînsul apos din eter.</l>
        </lg>
      </div>
    </body>
  </text>
</TEI>
